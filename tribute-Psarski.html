<!DOCTYPE html>
<html lang="pl">

<head>
    <meta charset="UTF-8" />
    <title>Psarski</title>
    <link rel="stylesheet" href="styles.css" />
</head>

<body>
    <div id="main">

        <header id="title">
            <h1>Dr Józef Piotr Psarski</h1>
            <p class="header-p">W pamięci ludzi, którzy Go znali pozostał ten wielki patriota i społecznik, jako
                "porządny człowiek".</p>
        </header>

        <div class="content">
            <div id="tribute-info">
                <h2>Życiorys doktora Psarskiego</h2>

                
                    <figure class="photo side-photo-container">
                        <div class="side-photo">
                            <div>
                                <img class="small-photo" src="psarski-zdjecie.jpg" />
                                <figcaption>dr J. Psarski</figcaption>
                            </div>
                        </div>
                    </figure>
                

                <div class="text-container">
                    <div class="text">
                        <p>Doktor Józef Psarski żył w latach 1868-1953, z czego blisko 60 przeżył na Kurpiowszczyźnie.
                            Przybył tu w 1894 r. jako młody lekarz – miał 26 lat. Karierę zawodową rozpoczął w Myszyńcu,
                            a
                            po kilku miesiącach przeniósł się do Ostrołęki i objął stanowisko lekarza kolejowego. Zawód
                            lekarza uważał za swoje powołanie, toteż pełnił go z poświęceniem i ofiarnością Doktor
                            Psarski
                            posiadał dyplom doktora medycyny o specjalizacjach: internisty, pediatry i
                            ginekologa-położnika.
                            Jak wynika ze wspomnień ludzi jemu współczesnych leczył wszystkie choroby, i to z wielkim
                            znawstwem i skutecznością. Leczyli się u niego biedni i bogaci, Polacy i Żydzi i to nie
                            tylko
                            mieszkańcy Ostrołęki. Doktor szybko zdobył szacunek i zaufanie mieszkańców całej
                            Kurpiowszczyzny. Przyjeżdżali leczyć się do Niego również pacjenci z miejscowości oddalonych
                            o
                            kilkaset kilometrów od Ostrołęki.</p>
                        <p>Jako lekarz nie ograniczał się tylko do leczenia konkretnych chorób, ale prowadził również
                            profilaktykę i edukację zdrowotną, ukierunkowaną głównie na dzieci. To z myślą o nich
                            prowadził
                            edukację dziewcząt – przyszłych matek. Chodziło Mu nie tylko o ich zdrowie psychiczne i
                            fizyczne, ale również o przyszłe pokolenie, któremu one dadzą życie i to właśnie one jako
                            pierwsze będą je kształtować. Doktor Psarski tym myśleniem i działaniami wyprzedził
                            wprowadzony
                            w latach 70-tych do szkół przedmiot "Przysposobienie do życia w rodzinie". Również w trosce
                            o
                            dzieci, mając na uwadze dużą śmiertelność niemowląt opracował wskazówki dla młodych matek z
                            zakresu pielęgnacji niemowląt oraz uwagi o szkodliwości alkoholu. Sprawował opiekę medyczną
                            nad
                            młodzieżą we wszystkich szkołach, uczył ją zasad higieny.</p>
                        <p>To właśnie młodzież – przyszłość narodu, była głównym adresatem myśli i działań Doktora
                            Psarskiego, i to nie tylko na polu medycznym. Jeszcze w czasie zaborów organizował razem ze
                            swoją żoną nauczycielką, pierwsze tajne, polskie szkoły. Chcąc podnieść poziom życia
                            społeczno-gospodarczego ludzi na Kurpiowszczyźnie i zahamować emigrację organizował
                            warsztaty
                            tkackie w Łątczynie i Rzekuniu. Uważał, że edukacja może nie tylko oświecić lud kurpiowski,
                            ale
                            jednocześnie wydźwignąć go z biedy. Dlatego też organizował kolejne szkoły. Pierwszą było
                            założone w 1913 r. – Progimnazjum, pierwsza polska szkoła średnia dla chłopców. W 1919 r.
                            powstało 8-klasowe Gimnazjum Państwowe im. Króla Stanisława Leszczyńskiego. W 1921 r.
                            powstała
                            pierwsza szkoła rzemieślnicza – ślusarsko-mechaniczna dla chłopców po szkole powszechnej. W
                            1930
                            r. zorganizowano kursy krawiecko-bieliźniarskie, które w roku 1937 pod opieką Macierzy
                            Szkolnej
                            w Ostrołęce przekształciły się w Żeńską Szkołę Rękodzielniczą Macierzy Szkolnej w Ostrołęce.
                            Każda ze szkół posiadała bursę, aby umożliwić naukę biednej młodzieży chłopskiej. Chociaż w
                            organizowaniu szkół pomagali Doktorowi inni zacni obywatele oraz instytucje, ale to on był
                            ich
                            największym motorem, on również wykładał środki na ich rozwój. Szczególną troską otaczał
                            Męską
                            Szkołę Rzemieślniczo-Przemysłową Macierzy Szkolnej w Ostrołęce. Dla potrzeb tej szkoły
                            Doktor
                            Psarski wykupił od Państwa i przebudował starą cerkiew. Za własne pieniądze zakupił
                            konieczne
                            dla tej szkoły maszyny i sprzęt. Również po zakończeniu II wojny światowej nie szczędził
                            trudu,
                            aby odnaleźć i sprowadzić do szkoły wywiezione przez Niemców maszyny, a brakujący sprzęt
                            dokupywał. Aż do końca swoich dni, nawet kiedy został odsunięty przez ówczesną władzę od
                            swojej
                            szkoły, interesował się jej losami i młodzieżą uczącą się w niej.</p>
                        <p>Doktor Psarski był współtwórcą różnorodnych poczynań społecznych. Był inicjatorem założenia
                            pierwszego sklepu spółdzielczego w Ostrołęce, współorganizatorem Bezprocentowej Kasy
                            Zapomogowo-Pożyczkowej dla drobnego rzemiosła i kupców (chrześcijańskich). Był również
                            inicjatorem założenia Towarzystwa Wioślarskiego, które rozwijało kulturę fizyczną zarówno
                            młodzieży, jak i starszych. Był również współtwórcą Biblioteki Miejskiej oraz Instytutu
                            Ludowego. Rozwijał działalność Ochotniczej Straży Pożarnej.</p>
                        <p>Działalność, którą trzeba szczególnie wyróżnić w życiu Doktora Józefa Psarskiego to
                            harcerstwo.
                            Był oddanym działaczem harcerstwa, jedynym harcmistrzem na terenie województwa
                            warszawskiego. Do
                            późnej starości wkładał mundur harcerski i nigdy nawet podczas hitlerowskiej okupacji nie
                            rozstawał się z Krzyżem Związku Harcerstwa Polskiego. Dla braci harcerskiej organizował
                            obozy i
                            wycieczki. Był dla młodzieży skarbnicą wiedzy, którą umiał przekazać w sposób lekki i z
                            poczuciem humoru.</p>
                        <p>Dbał o rozwój fizyczny młodzieży przez wciąganie jej do uprawiania sportu. Wraz z
                            nauczycielami
                            organizował wycieczki bliższe i dalsze, dzięki którym młodzież poznawała Kurpiowszczyznę i
                            całą
                            Polskę.</p>
                        <p>Jak przystało na patriotę, Doktor Psarski mimo swoich 70 lat w czasie hitlerowskiej okupacji
                            stanął w szeregach podziemia. Organizował Ruch Oporu, objął patronat i funkcje szefa
                            sanitarnego
                            w obwodzie ostrołęckim AK pod pseudonimem „Piotr”. Niósł bezinteresowną pomoc lekarską
                            partyzantom AK, AL, GL, inteligentom, chłopom i dzieciom. Spotykał się również z młodzieżą
                            tajnego Gimnazjum pod kryptonimem "Golesin".</p>
                        <p>W 1944 r. został pierwszym w wyzwolonej ojczyźnie starostą ostrołęckim, bo chociaż po władzę
                            nigdy nie sięgał, to wiedział że jest to chwila kiedy trzeba służyć narodowi. Jednak już w
                            1945
                            r. zrezygnował z tej funkcji i bez reszty oddał się temu co było Mu najbliższe – leczył
                            ludzi i
                            zajmował się szkołą.</p>
                        <p>Kurpiowszczyznę wybrał i do niej wciąż wracał po kolejnych zsyłkach i aresztowaniach. W
                            jednej z
                            gawęd wyznał, że gdyby Mu było dane jeszcze raz stanąć przed wyborem zawodu – wybrałby ten
                            sam i
                            to wśród Kurpiów, o których mówił: "Lud twardy, ale wierny i pracowity". I tu pozostał aż do
                            końca. Zmarł 6 października 1953 r. i spoczął na Cmentarzu w Ostrołęce w miejscu, które sam
                            sobie obraz jeszcze w czasach okupacji, zwrócony twarzą do Narwi. Chciał niejako w ten
                            sposób,
                            patrzeć jeszcze zza grobu na nadnarwiańskie błonie i całą Kurpiowszczyznę, którą ukochał bez
                            reszty...</p>
                        <p>W mieszkaniu, w którym mieszkał pozostało po Nim niewiele – pościel, ubranie, narzędzia
                            lekarskie
                            i Krzyż Związku Harcerstwa Polskiego. Na widocznym miejscu leżały trzy koperty z napisami:
                            "otworzyć po mojej śmierci", "spalić po mojej śmierci", "testament mój". W Ostrołęce
                            pozostawił
                            wiele znaczących śladów swojej bytności, poczynając od instytucji i szkół, które
                            zorganizował,
                            poprzez ludzi w nich wykształconych, aż po trwałe miejsce w ludzkiej pamięci. Bo oto w 2001
                            r.,
                            po 48 latach od Jego śmierci mieszkańcy Kurpiowszczyzny wybrali Doktora Józefa Psarskiego
                            Ostrołęczaninem XX wieku (plebiscyt zorganizowany przez Tygodnik Ostrołęcki).</p>
                        <p>Obecnie w Ostrołęce imię Doktora Józefa Psarskiego nosi jedna z ulic miasta, Zespół Szkół
                            Zawodowych Nr 1 oraz Mazowiecki Szpital Specjalistyczny.</p>
                    </div>
                </div>
            </div>

            <div id="img-div">
                <div class="center-photo">
                <img id="image" src="psarski-lawka.jpg" />
                <p id="img-caption">Nasz słynny Ostrołęczanin doczekał się pomnika w postaci ławki.</p>
            </div>
            </div>
        </div>

        <footer>
            <p>Więcej <a id="tribute-link" href="https://pl.wikipedia.org/wiki/J%C3%B3zef_Psarski"
                    target="_blank">informacji o Józefie Psarskim</a> znajdziesz m.in. na wikipedii.</p>
        </footer>
    </div>
</body>

</html>